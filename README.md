![img](https://github.com/ooad-2016-2017/Tim27-DDR2/blob/master/LOGO/logo_verzija1.jpg)




## DDR2

Članovi tima:
 

 1.Džejlan Šabić

 2.Lejla Solak 

 3.Berina Smajović 




## OPIS TEME: E-Hotel

Odlučili ste za godišnji odmor, ali niste još sasvim sigurni koji je najbolji način rezerviranja smještaja?

E-Hotel, sistem za online rezervacije razvijen od strane administracije hotela Entrada, nudi vam rješenje.
Zainteresovani korisnici mogu rezervirati neku od lijepo uređenih, sofisticiranih, komfornih soba modernog stila koji se odlikuje minimalizmom 
i na taj način omogućiti boravak u specifičnom ambijentu našeg hotela.
Na raspolaganju su i mnogobrojne opcije koje uključuje rezervacija, s ciljem da gostima ne budu uskraćeni luksuzni sadržaji hotela "Entrada",
kroz koje će vas voditi naše ljubazno osoblje.
E-Hotel garantuje jednostavnost, sigurnost i pouzdanost pri izboru smještaja u bilo kojem trenutku, zbog čega se nadamo da ćete nam ukazati vaše povjerenje.

## PROCESI

Registracija

Pristup E-Hotel-u je omogućen registracijom na isti. Izabran username i password, uz neophodne lične podatke, garantuju lako i pouzdano korištenje ovog online sistema.
U slučaju da je u pitanju već postojeći account, dovoljno je unijeti username i password, nakon čega se nude mnoge opcije u zavisnosti od toga koja je uloga korisnika
koji se prijavljuje(gost, menadžer/administrator).

Rezervacija

Nakon prijave na sistem nude se tri opcije:

1.Nova rezervacija

2.Izmjena postojeće rezervacije

3.Otkazivanje rezervacije

Ukoliko su izabrane opcije 2. ili 3., potrebno je unijeti ID rezervacije, nakon čega će zahtjev korisnika biti ispunjen.
Opcija 1. nudi provjeru slobodnih soba koju u pozadini sistema obavlja menadžer hotela, datum prijave i odjave iz hotela, izbor tipa sobe koji podrazumijeva jednokrevetne ili dvokrevetne sobe, izbor polupansiona ili pansiona i
izbor dodatnih pogodnosti kao što su korištenje bazena i/ili parkinga. Uz opciju plaćanje potrebno je unijeti tražene informacije o kreditnoj kartici, poslije koje proceduru nastavlja sistem za autorizaciju kartica.

Evidencija soba i osoblja

Menadžer hotela je zadužen za evidenciju kako soba tako i osoblja. U svakom trenutku on je upoznat sa brojem raspoloživih soba što naravno olakšava rezervaciju istih od strane zainteresovanih korisnika.
Evidencija osoblja je također jako bitna u slučaju zahtjeva korisnika koji se tiče posluge u sobu, spremanja soba i drugih povezanih aktivnosti.

Prijava/Odjava iz hotela

Check-in/out obavlja recepcionar prilikom dolaska/odlaska gosta u/iz hotela.

## FUNKCIONALNOSTI
•	Mogućnost online rezervacije hotelskih soba

•	Izbor tipa sobe (jednokrevetne ili dvokrevetne)

•	Usluge koje uključuje boravak u hotelu (pansion ili polupansion)

•	Mogućnost izbora dodatnih pogodnosti kao što su korištenje bazena ili parkinga

•	Mogućnost izmjene ili otkazivanja postojeće rezervacije

•	Mogućnost evidencije soba i osoblja od strane menadžera hotela

•	Mogućnost posluge u sobu koju obavlja osoblje za to zaduženo

•	Mogućnost spremanja sobe od strane spremačica hotela

•	Mogućnost plaćanja korištenjem kreditne kartice


## AKTERI

Gost hotela

Potencijalni gost hotela ima mogućnost prijave na sistem putem kreiranja novog account-a ili aktiviranjem onog ranije napravljenog da bi izabrao novu, otkazivanje ili izmjenu stare rezervacije.
Prilikom nove rezervacije gost bira tip sobe, usluge koje nudi hotel kao što su pansion ili polupansion, korištenje bazena i/ili parkinga itd.
Nakon izbora detalja rezervacije, gost hotela plaćanje vrši korištenjem kreditnih kartica.

Recepcionar

Recepcionar ima zadatak prijave gosta pri dolasku u hotel, kao i odjavu prilikom odlaska iz hotela.

Menadžer hotela

Menadžer vodi evidenciju soba(zauzetih i slobodnih) i osoblja hotela. 

Spremačica

Zadatak spremačice hotela je spremiti sobe po odlasku gosta iz hotela, kao i spremiti je za dolazak novih gostiju.

Sistem za autorizaciju kartica

Uloga sistema za autorizaciju kartica je efikasan i pouzdan način plaćanja usluga.


